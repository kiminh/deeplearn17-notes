Az első nap négy előadót ismertem meg. Háromszor is hallottam Denget, annak a
_Speech Recognition, a Deep Learning Perspective_ (vagy fordítva) című könyvnek
a szerzőjét, amit boldogult speeches korunkban olvastunk. Először keynote-ként
beszélt egy olyan módszerről, amit a felügyelt és a felügyeletlen tanulás közé
esik: van az adat, meg vannak cimkék is, csak nincs párosítva. A beharangozóban
azt írta, hogy ezt a módszert a kriptográfia ihlette, de ezt a részt az
előadásban nem mondta, vagy legalábbis én lamaradtam róla. A háromrészes
előadássorozatának, pontosabban annak az első két résznek, ami ma volt, azt a
címet adnám, hogy _A personal history of recent advances in deep learning for
speech recognition_. Az előadás során nem értettem meg semmilyen módszert, amit
azelőtt nem ismertem, és attól tartok, hogy mások sem, mégis volt benne valami
érdekes, ahogy ezt a robbanásszerű történtetet mesélte, 2012-re mint régi
időkre utalva.

Az első időszlotban  Dechter és társánakk a grafikus (mármint gráfos
valószínűségi)
modellektől szóló előadására ültem be. Jó előadók, jól strukúrálták is az
előadást, de valahogy nem keltette föl az érdeklődésemet, illetve a viszonylag
lassú tempó ellenére nem volt mindenütt érthető.

A szüvetekben nem volt enni-innivaló, pontosabban egy nagyon túlterhelt büfében
lehetett vásárolni, amin annyira berágtam (persze csak a szó átvitt
értelmében), hogy ebédidőben meg se néztem, hogy van-e ebéd, hanem elmentem az
óvárosba, ami Bilbao talán legszebb része, mégis itt van a legolcsóbb
hagyományos ebéd, ital--előétel--főétel--desszert 12 euróért. Finomat ettem,
jól laktam, és a nagyon intenzív hőségben visszamenve beültem Wu-nak a
képgenerálásról szóló előadására, és ott egy jót sziesztáztam. Amikor ébren
voltam, úgy tűnt, hogy színvonalas előadás, úgyhogy holnap délelőtt újra hozzá
fogok menni. A délutáni középső előadásban Ranzatót hallgattam, aki eleinte
ugyancsak gépi látásról beszélt (neki ez már a második előadása volt.
mindenkinek három van), utána pedig áttért a  nyelvre. LSA-val kezdte, majd
nagyon érdekesen tért át az embeddingekre: a bigramgyakoriságot ábárzolsó
mátrix (szószor szó) dimenziócsökkentéssel simított alakját fogalmazta át
hálóvá. Őt is tovább hallgatom holnap.
